
ANTTI. Hän on myynyt avarat maatilansa Amerikassa ja asettuu taas
Suomeen. Me matkustimme yhdessä.

ANNA-MAIJA. Ajattelepas nyt semmoinen talo ja semmoinen tavara, ei
niitä niin pidä luotaan työntää. Ei Aholassa emännän vain nälkää
tarvitse nähdä, ei ainakaan. Rahaa on kuin muutakin paperia. Ja kovin
on isäntä höyli tämmöisiä köyhiäkin kohtaan. Aivan kuin sinä Liina.
Kyllä teistä tulisi komea pariskunta.
